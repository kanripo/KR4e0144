# -*- mode: mandoku-view; -*-
#+TITLE: 胡文敬集
#+DATE: 2015-08-25 00:22:01.822722
#+PROPERTY: ID KR4e0144
#+PROPERTY: BASEEDITION WYG    
#+PROPERTY: JUAN 提要
<pb:KR4e0144_WYG_000-1a>¶
欽定四庫全書　　　　集部六¶
　胡文敬集　　　　　　　别集類五(明/)¶
　　提要¶
　　　　(臣/)等謹案胡文敬集三巻明胡居仁撰居¶
　　　　仁有易象抄已著録居仁本従呉與弼逰而¶
　　　　醇正篤實乃過其師逺甚其學以治心飬性¶
　　　　為本以經世宰物為用以主忠信為先以求¶
　　　　放心為要史稱薛瑄之後惟居仁一人而已¶
<pb:KR4e0144_WYG_000-1b>¶
　　　　居仁病學者撰述繁蕪嘗謂朱子注叅同契¶
　　　　隂符經皆可不作故易傳春秋傳外於經書¶
　　　　皆不輕為之註講授之語亦惟居業録一編¶
　　　　詩文尤罕是集乃其門人余祜網羅散失而¶
　　　　成雖中多少作然近裏著已皆粹然儒者之¶
　　　　言不似其師呉與弼書動稱夢見孔子也乾¶
　　　　隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4e0144_WYG_000-2a>¶
　　　　　　　總　校　官　(臣/)　陸　費　墀¶
